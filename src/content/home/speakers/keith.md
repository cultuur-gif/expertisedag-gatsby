---
name: "Uit New York: Keith Hammonds"
function: President Solutions Journalism Network (SJN)
featuredImage: ./keith.png
order: 1
---
Keith Hammonds is president van het Solutions Journalism Network (SJN). Volgens het SJN bestaat er een grote noodzaak om de journalistiek te repareren. Onze huidige nieuwsvoorziening versterkt bij de lezers het gevoel van wrok, economisch fatalisme, cynisme en de angst voor culturele vervreemding. 

Journalistiek zou burgerschap juist moeten bevorderen. Volgens Hammonds moeten we het publiek bewust maken van wat er mis is in onze samenleving en tegelijkertijd geloofwaardige antwoorden aandragen. In zijn keynote speech laat Keith zien hoe verschillende newsrooms deze aanpak hebben gebruikt om het vertrouwen van het publiek te herwinnen en het publieke debat te verschuiven. 

Keith is vanaf de oprichting in 2013 betrokken bij het Solutions Journalism Network. Daarvoor werkte hij als eindredacteur bij Fast Company, was bureauchef en redacteur voor BusinessWeek en schreef hij voor de New York Times in Londen en Johannesburg.
