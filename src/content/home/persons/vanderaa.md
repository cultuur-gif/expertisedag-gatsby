---
name: Henk van der Aa
function: Eindredacteur Brandpunt+
smallImage: ../../../images/vanderaa.png
blur: false
order: 1
personType: casestudy
---
[Henk van der Aa](https://twitter.com/henkvanderaa) heeft het soms wat druk. Hij is verslaggever, presentator en eindredacteur bij [Brandpunt+](https://brandpuntplus.kro-ncrv.nl/), de opvolger van het actualiteitenprogramma Brandpunt. Met de toegevoegde plus in de naam  wil Brandpunt zich op meer richten dan het lichten van tegels alleen. Ook het in beeld brengen van oplossingen is nodig om de waarheid recht te doen en het vertrouwen met de kijker te herstellen, zo is het idee. Henk staat stil bij de ervaringen die Brandpunt+ heeft opgedaan na een seizoen constructieve journalistiek. Wat leverde het op? Viel het mee? Wat moet anders? Hoe is de redactie veranderd en kan de trouwe kijker de nieuwe opzet ook waarderen?
