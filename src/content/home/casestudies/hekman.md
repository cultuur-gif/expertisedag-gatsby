---
name: Ludo Hekman
function: Lighthouse Reports
featuredImage: ./hekman.png
blur: false
order: 2
---
Ludo Hekman is journalist en creative producer. Hij werkt voor print, online en TV in landen als Irak, Iran en Afghanistan. Hij coördineerde het project #DutchArms, waarin zijn bedrijf Lighthouse Reports samen met  het onderzoekscollectief Bellingcat en de KRO-NCRV de Nederlandse wapenexport in kaart bracht. Nederland behoort namelijk tot de top tien van internationale wapenexporteurs, maar het is onduidelijk of alle wapens na de levering wel in de juiste handen zijn beland. Samen met datajournalist Jerry Vermanen kijkt hij in deze presentatie terug op de samenwerking met het publiek, met burgerjournalisten, en het twee weken durende bootcamp waarin ze foto’s en data analyseerden. Wat hebben zij geleerd van deze coproductie met publiek? En hoe ziet het aanstaande Europese vervolgonderzoek er uit?