---
name: Ludo Hekman
function: Lighthouse Reports
featuredImage: ./hekman.png
blur: false
order: 2
---
Ludo Hekman is journalist en creative producer. Hij werkt voor print, online en TV in landen als Irak, Iran en Afghanistan. Samen met het onderzoekscollectief Bellingcat en de KRO-NCRV was hij met zijn bedrijf Lighthouse Reports betrokken bij #DutchArms, een initiatief om de Nederlandse wapenexport in kaart te brengen. Nederland behoort namelijk tot de top tien van internationale wapenexporteurs, maar het is onduidelijk of alle wapens na de levering wel in de juiste handen zijn beland. Samen met Jerry Vermanen kijkt hij in deze case study terug op het vooronderzoek, de twee weken durende bootcamp, de verhalen en de resultaten. Ook werpt hij een vooruitblik op het Europese vervolgonderzoek.